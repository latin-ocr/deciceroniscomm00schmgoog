-·-—--—

breviter exponam, quo modo Cicero res suas descripserit.
Quamquam se in, hcc liqello non ,tyampruomoh sed inscctari
scripsisse affirmat,⁶), Tta'rnap non dubitandum esse omnes con-
cedent, quin quoniam sui laudandi cupiditate semper ardebat,
res ita exornaverit, ‘ut *ipsius in totam rempublicam merita
dilucidissime apparerent. Hoc non contenderim historiae leges
eum plane neglexisse, sed id egisse quam maxime arbitror,
ut ree a se consule laudabiliter gestae praeter ceteras uberrime
ornatissimeque illustrarentur et celebrarentur, quae autem ad
hominum obtrectationem et invidiam conflandam idoneae
essent, aut prorsus omitterentur aut pressius angustiusque
attingerentur. Hac igitur ratione non modo se suasque res
legentium animis gloriaeque sempiternae commendere voluit,
sed etiam invidiae respondere etse adversus ea, quae tum
⁴ ab adversariis obiciebantur, defendere. Quare ex Attico
(cfr. ad Att. II, 1, 2) flagitavit, ut curaret, ut ille commen-
tarius et Athenis esset et in ceteris Graeciae urbibus, cum
ipsius rebus aliquid lucis afferre videretur.

Restat ut quas praecipue res et quo ordine rettulerit
dicam. Vel ex ec, quod hunc libellum inscribi voluit commen-
tarium consulatus sui, eas res tantum commemorasse Ciceronem
apparet, quas consul anno LXIII a. Chr. gesserat, materiem
sane facultate et copia Ciceronis maxime dignam. Atque cum
permultis locis, qui adhuc exstant, earundem rerum ab ipso
Cicerone mentio fiat, tum vel maxime ex orationis in Pisonem
habitae paragraphis II—VH, ubi consulatum suum breviter
exposuit, et ex epistula ad Atticum (11,1,3) scripta, ubi
omnes consulares crationes enumeravit, perspici potest, quo
quaeque ordine gesserit illo anno dixeritque. Quas res in
commentario suo simillime et descripsisse et ordinasse putandus
est; nisi quod quae illic strictim memoravit, hic multo maiore
cultu ornatuque amplificavit. Atque ut Cicero haec planius
explicaret, altius paulo repeteret necesse erat. Exponendum
igitur ei erat, qui reipublicae status, cumipse consul crea-
retur, esset quaeque novarum rerum causae, quibus illo tempore
studebant, quam denique rationem ipse sequeretur, ut rem
publicam afflictam recrearet. Itaque Ciceronem conversionis
civitatis a Sulla factae obiter mentionem fecisse ego quidem

⁶) cfr. ad Att. I, 19, 10.

 

