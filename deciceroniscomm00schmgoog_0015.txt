in sua ratione munitior et in re publica firmior hac eon·
iunctione esse possit‘. Itaque Ciceronem etiam in commentario
suo eum aeque atque in Catilinariis suis exornasse et quasi
participem fecisse laudis oppressae coniurationis verisimillimum
est. Neque aliter Plutarchus et hoc loco et in cap. XIV et
e. XVIII Pompei mentionem feoit; certo enim his verbis
significatur, homines illos turbulentos et seditiosos, si Pom-
peiae, tutor urbia, adt'nisset, rem publicam vexare non
ausuros fuisse.

Quae subsequuntur de Catilinae moribus ad eandem
auctoritatem referenda esse puto. Namque Ciceronem non
modo corruptos Catilinae mores pravumque ingenium pluribus
descripsisse, sed etiam omnia scelera flagitiaque accurate in
commentario suo enumerasse facile concedet, qui quanta
acerbitate, quanta vehementia eum semper increpitaverit, ex
quattuor orationibus in illum habitis noverit. Quo accedunt
reliquiae orationis in toga candida habitae et Caeliana oratic,
quamquam hic -paulo parcius molliusque Catilinam vituperavit,

γ ne Caelii causae nimis noceret. Quam rem utinam Plutarchus

uberius tractasset! nam tanta brevitate attigit, ut eius verba
cum 'copia testimoniorum ex Cicerone petitorum comparare
difficile sit. Quod quidem Plutarchus primo loco posuit
Catilinam fuisse audacem hominem, etiam a Cicerone ubique
ante omnia diciturff). Neque desunt, quae Catilinam magnarum
rerum appetentem et varium ingenio a Cicerone descriptum
esse ostendant. Nonne ad illud referendum videtur, quod
Cicero persaepe pronuntiat, Catilinam consulatum petiisse et
⁴in animo habuisse conversione rei publicae facta rerum potiri‘?
*hoc in Caeliana respicit (ξ 13. 14), cum eum tam ,varia mul·
-tiplicique natura‘ fuisse pluribus explicet, ut ,versare suam
i naturam* et regere ad tempus atque huc et illuc torquere ac
flectore‘ posset. Plutarchus deinde, quae flagitia sceleraque
Catilina admisit, singula non enumeravit, sed ea tantum
memoravit, quae taeterrima maximeque nefaria videbantur.
Atque Catilinam cum filia concubuisse etiam a Cicerone signi·
ficetur (in or. in tog. caud. p. 93) his verbis: ,cum ex eodem

¹¹) cfr. Cat. 1,1: quem ad finem scae effrenata iactabit audacia?
Cat. 3, lt. 17; pro Mur. 17. Or. 129: Catilina homo audacissimus
a nobis in senatu accusatus obmutuit.

 

